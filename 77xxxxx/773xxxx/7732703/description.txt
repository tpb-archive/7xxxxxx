I början av stjärnproducentens nya tv-serie Revolution släcks mystiskt all världens elektricitet, inklusive batterier, ned. I trailern mörkläggs byggnader, mobiltelefoner, datorer och bilar. Till och med flygplan spiralstörtar våldsamt.

Hopp 15 år framåt i tiden. Vegetation har tagit över storstäderna, regeringar har fallit och regionala milisgrupper har tagit makten i de medeltidslika förhållandena. En man som verkar ha haft något att göra med blackouten för 15 år sedan mördas av en krigsherre (Giancarlo Esposito) och det blir upp till hans barn (Andrea Roth och Tim Guinee) och bror (Billy Burke) att lösa energikrisen och rädda världen.	