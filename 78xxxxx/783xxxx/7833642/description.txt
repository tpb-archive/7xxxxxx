Fredrik Backman / En man som heter Ove

En roman om kärlek, ordentliga verktyg och 
vikten av att alltid köra Saab 

Ove är 59. Han kör Saab. Folk kallar honom 
"bitter" och "grannarnas skräck". Men Ove 
är fan inte bitter, grymtar han. Han går 
väl bara inte runt och flinar jämt! 

Varje morgon tar Ove sin inspektionsrunda 
i kvarteret. Flyttar cyklar och kontrol-
lerar källsorteringstunnorna. Trots att 
det är flera år sedan han avsattes som 
ordförande på bostadsrättsföreningens 
årsstämma. Eller "den där statskuppen", 
som Ove själv bara minns den. 

Men bortom den vresige ordningsmannen 
finns en historia och en sorg. Så när de 
nyinflyttade grannarna i radhuset mittemot 
en novemberdag råkar förstöra Oves brevlåda
blir det upptakten på en komisk och hjärt-
evärmande berättelse om tilltufsade katter,
oväntad vänskap och den uråldriga konsten 
att backa med släp. Som kommer förändra en 
man och en bostadsrättsförening i grunden. 

Fredrik Backmans debutroman om den arga 
äldre mannen i grannhuset präglas av 
pricksäker humor och hög igenkännings-
faktor. En underhållningsroman som både 
lyckas skapa sitt eget humoristiska 
universum och berätta något viktigt om oss 
själva och vår tid. 

Det är en underhållande feel good-berättel-
se i samma anda som Hundraåringen som klev 
ut genom fönstret och försvann och filmen 
Livet från den ljusa sidan.


Antal CD: 9 CD
Uppläsare: Torsten Wahlund