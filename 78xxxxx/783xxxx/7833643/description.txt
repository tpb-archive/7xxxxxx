Hjalmar Söderberg / Martin Bircks ungdom

"Martin Birck var ett litet barn, som låg i sin säng och drömde. Det 
var sommarafton och skymning, och Martin gick vid sin moders hand 
genom en stor och underlig trädgård, där skuggan låg mörk i alléernas 
djup. På båda sidor om vägen växte sällsamma blå och röda blommor, på 
smala stänglar vajade de av och an för vinden. Han gick och höll sin 
moders hand och såg förvånat på blommorna och tänkte på ingenting."

Så intagande börjar Hjalmar Söderbergs genombrottsroman från 1901. 
Martin Bircks ungdom är en av den svenska litteraturens mest klassiska 
och mest levande uppväxtskildringar. Den har tydligt självbiografiska 
drag och följer huvudpersonen Martin Birck genom barn- och ungdomsåren 
i det oskarianska Sverige. 

I beskrivningen av den lille Martins möte med "det stora, tomma hålet 
som kallas världen" har Söderberg fångat mycket av den livskänsla som 
skulle komma att prägla honom själv.

Som ingång till Söderbergs författarskap är Martin Bircks ungdom 
särskilt värdefull och som bildningsroman tillhör den de omistliga 
verken i vår litteratur med sina skickligt fångade stämningar och 
precisa iakttagelser av den tid i livet då vi formas till både 
individer och samhällsvarelser.


Antal CD: 4 CD
Uppläsare: Torsten Wahlund