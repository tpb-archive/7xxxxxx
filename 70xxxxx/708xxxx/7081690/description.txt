Fredrik Lindström / När börjar det riktiga livet

Moderna människor lever alltmer sina liv i ett slags förberedelse. Det är nästan alltid något som står i vägen för det fulländade livet: man behöver en bättre bostad, ett intressantare jobb, man längtar efter barn, att möta kärleken, att få lite mindre att göra på jobbet, att barnen ska flytta hemifrån, att få totalrenovera huset, få mer tid för familjen.
Eller något annat. Sedan ska man börja leva det där "riktiga livet" som man väntat så mycket på.

2001 gav Fredrik Lindström ut "Vad gör alla superokända människor hela dagarna?". Boken är den mest sålda novellsamlingen i Sverige någonsin, 270.000 ex. Tio år senare kommer äntligen en uppföljare.
Fjorton nya noveller med maximal träffsäkerhet och samtidskänsla. Där risken för igenkänning hela tiden är överhängande, och där avståndet mellan varm humor och ångestfyllt allvar är minimalt.
Det är berättelser fyllda av människor som lika gärna kunde vara du själv. Folk som, precis som du, försöker hitta sin egen stil eller bara funderar på om man verkligen lever sitt liv med rätt partner -- om man kanske kunde fått något bättre?
Människor som undrar när de ska börja använda all utrustningen de har i sina kök och om det inte kan ingå i mänskliga rättigheter att få barn, familj och bli lite lycklig?, Människor som faktiskt har lite högre anspråk och vill börja fånga dagen, men bara har lite svårt att komma igång med det. Som skulle vilja ha ut mer av alltsammans!
Inte bara i kärlek och relationer, kvalitetstid och spontansex. Utan i allt! Och som är beredda på det där riktiga livet, som skulle kunna börja närsomhelst.


Antal CD: 3 CD
Uppläsare: Fredrik Lindström
Speltid: Ca 3 timmar
Spår var femte minut

Mer info: 
http://www.bonnieraudio.se/titlar/sasongens/Bok/?isbn=9789174331363