Syv adelsfamilier kjemper om makten i det mytiske landet Westeros. "Game of Thrones" er en HBOs-serie fylt av intriger på både det seksuelle og politiske plan, som har blitt kalt Sopranos i middelalderen. Et karakterdrama i et fantasy-univers, ispedd en dasj såpeopera. Tittelen "Game of Thrones" er hentet fra første bok i fantasy-boksereien "A Song of Ice and Fire", skrevet av George R.R. Martin, hvor historien blir fortalt fra synsvinkelen til de ulike karakterene. Handlingen finner sted i en evetyrlig verden som tydelig er inspirert av middelalderen generelt og Rosekrigene spesielt. I motsetning til vår verden, er ikke sommer eller vinter sesongbetont, men kan vare i årevis. I tillegg eksisterer magi og overnaturlige skapninger.  