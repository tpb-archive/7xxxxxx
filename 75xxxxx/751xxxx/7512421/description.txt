komedin AMERICAN PIE: REUNION återvänder alla de American Pie-karaktärer, som vi lärde känna för lite mer än ett decennium sedan, till Great Falls för sin High School-reunion. Under en helg som borde kommit mycket tidigare, kommer vännerna att upptäcka vad som ändrats, vad som är sig likt och att tid och avstånd inte kan bryta vänskapens band.

Det var sommaren 1999. Fyra småstadsgrabbar inledde sin strävan efter att förlora oskulden. Under åren som gått har Jim och Michelle gift sig, medan Kevin och Vicky gjort slut. Oz och Heather växte ifrån varandra men Finch suktar fortfarande efter Stiflers mamma. Nu har dessa vänner återvänt hem för att som vuxna tillsammans minnas, och inspireras av, det förgångna - av de hormonstinna tonåringar som lade grunden till en humorlegend.
