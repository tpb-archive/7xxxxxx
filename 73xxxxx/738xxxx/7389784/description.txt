Alla bär på sin sanning - men vilken leder till mördaren?
 
Midsommarhelg i Sandhamn. Ett hav av vita båtar fyller hamnen och festande ungdomar har tagit över bryggorna. I myllret vacklar en ung flicka fram. Ingen hör hennes rop på hjälp när hon kollapsar i sanden vid strandpromenaden.
 
När polisen tar hand om flickan är hon medvetslös och de inser att hon inte bara är i chock, hon har också fått i sig stora mängder narkotika. Vad har hon råkat ut för?
 
Nora Linde ska för första gången fira midsommar med sin nya kärlek Jonas. Firandet kommer av sig när Jonas tonårsdotter Wilma inte kommer hem på natten. När de ringer på hennes mobil är det ingen som svarar. Wilma är spårlöst försvunnen.
 
Tidigt nästa morgon hittas en död kropp på stranden i Skärkarlshamn. Noras barndomsvän, kriminalinspektör Thomas Andreasson, kallas till Sandhamn. Samtidigt fortsätter Jonas och Noras desperata sökande efter Wilma.
 
Under utredningens gång inser Thomas hur subjektiv sanningen är. Alla inblandade har sin egen version av nattens händelser. Vem är offer och vem är mördare i midsommarnatten?
 
I stundens hetta är den femte boken om Thomas Andreasson och Nora Linde.
